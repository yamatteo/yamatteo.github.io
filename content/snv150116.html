
<h4>Forza di Coulomb e campo elettrico</h4>

\[ F = k\frac{qQ}{r^2} \]

<p>Dalla legge di Coulomb ricaviamo la carica del corpo: $-13\mu\mathrm{C}$. La Legge di Coulomb è una legge empirica, cioè è ritenuta vera perché descrive con accuratezza la forza che si misura ogni volta che le cariche $q$ e $Q$ si trovano a distanza $r$. Si può invece spiegare il fenomeno con la presenza del campo elettrico: la carica di prova $q$ sente una forza $F = qE$ perché è immersa nel campo elettrico $E$. Il campo elettrico è una proprietà dello spazio che la carica di prova sta occupando: si dice questo perché il campo elettrico c'è indipendentemente dalla carica di prova. Il campo elettrico è dovuto alla presenza della carica $Q$ nell'oggetto descritto ed ha intensità $E = k \frac{Q}{r^2}$.

<h4>Potenciale elettrico e conduttori</h4>

<p>Il campo elettrico di una sfera carica uniformemente è lo stesso di quello che genererebbe la stessa carica se concentrata al centro della sfera. Assumere che le due sfere del bilancere abbiano la carica distribuita uniformemente sulla superficie equivale a dire che esse sono abbastanza distanti da non influenzarsi.</p>
<p>Stando così le cose, il potenziale delle due cariche deve essere uguale in entrambe e pari a 
\[ k\frac{q_1}{r_1} = V = k \frac{q_2}{r_2} \]
da cui si deduce che $q_2 = q_1 \frac{r_1}{r_2}$. Sapendo che $q_1 + q_2 = 50\mu\mathrm{C}$, si scopre che $q_1 = 21.5 \mu\mathrm{C}$ e $q_2 = 28.5\mu\mathrm{C}$.</p>
<p>In un conduttore vi sono elettroni liberi di muoversi, che si muoverebbero se soggetti a qualsiasi campo elettrico. Ne segue che all'interno di un conduttore in equilibrio elettrostatico il campo elettrico deve essere nullo. Dato che $\mathrm d V = - \mathrm ds \cdot E$, scopriamo che la differenza di potenziale tra due punti dello stesso conduttore deve essere zero, ovvero tutto il conduttore (non solo la superficie, è equipotenziale). In un conduttore non equipotenziale gli elettroni liberi si muovono, dunque c'è corrente.</p>

<h4>Circuiti ohmici</h4>

<p>Si può calcolare la resistenza equivalente attravero le formule $R = R_1 + R_2$ per due resistenze in serie, $\frac{1}{R} = \frac 1{R_1} + \frac{1}{R_2}$ per le resistenze in parallelo. Si applica dunque la prima legge di Ohm $R = \frac{V}{I}$, che non è altro che la definizione di resistenza, per trovare una corrente di $1.13\mathrm{A}$.</p>


<h4>Campo magnetico e campo elettrico</h4>

<p>Campo elettrico e campo magnetico sono dei vettori, definiti in ogni punto dello spazio. Le linee di campo sono sempre allineate con il vettore che descrive il campo stesso: servono a visualizzare la geometria del campo nel suo insieme.</p>
<p>Il campo magnetico è, finora, prodotto esclusivamente da correnti e le sue linee di campo sono sempre chiuse, <em>arrotolate</em> attorno alla corrente stessa che ha generato il campo magnetico. Il campo elettrico è, finora, prodotto esclusivamente da cariche elettriche che sono in natura positive o negative; le linee del campo elettrico cominciano sempre da una carica positiva e terminano sempre in una carica negativa (o si estendono all'infinito).</p>
