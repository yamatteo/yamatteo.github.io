<p>Un pacco di sale da un chilogrammo è appoggiato su un tavolo piano. Ad esso è legato tramite un filo un cestino con un etto di zucchero che pende giù dal tavolo. Quale deve essere il coefficiente di attrito tra il pacco di sale e il tavolo, affiché questo resti in equilibrio?</p>

<p>Gianni pesa $70\mathrm{kg}$ e si appoggia su una tavola di legno che, a sua volta è appoggiata su una grande rampa di legno inclinata. In questo caso il coefficiente di attrito statico tra legno e legno è $0.6$. La forza d'attrito è appena sufficiente a impedire lo scivolamento di Gianni lungo la rampa. Cosa succede se, nella stessa situazione, Gianni prende in braccio la fidanzata (di massa non trascurabile)?</p>

<p>Su di un piano inclinato lungo (ipotenusa) $30\mathrm{cm}$ e rialzato di $15\mathrm{cm}$ è lasciata scivolare dalla cima una scatoletta di fiammiferi. La scatoletta pesa $70\mathrm{g}$ e scende con una accelerazione di $3.4\mathrm{\frac{m}{s^2}}$. Qual è il coefficiente di attrito tra scatola e piano? Con quale velocità arriva in fondo al piano inclinato?</p>


